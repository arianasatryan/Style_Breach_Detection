1990–ական թթ․ սկզբներից Վրաստանը և Ադրբեջանը՝ որպես նորանկախ
պետություններ, և Թուրքիան՝ որպես տարածաշրջանային կարևոր դերակատար, մեծ
հետաքրքրություն դրսևորեցին միմյանց միջև հարաբերությունների հանդեպ:
Թուրքիան դարձավ առաջին պետություններից մեկը, որը 1991թ. ճանաչեց Վրաստանի
և Ադրբեջանի անկախությունը և 1992թ. դիվանագիտական հարաբերություններ
հաստատեց նրանց հետ: Ի սկզբանե երեք պետությունների միջև հարաբերություններն
աչքի էին ընկնում բարձր մակարդակի փոխայցելություններով և բազմաթիվ
ոլորտներում համագործակցության հաստատմամբ ու աստիճանական զարգացմամբ:
Երկկողմ հարաբերությունների զարգացմանը զուգահեո՝ նախադրյալներ ստեղծվեցին
Թուրքիայի, Վրաստանի և Ադրբեջանի միջև նաև եռակողմ համագործակցության
հաստատման համար, որի համար հիմք ծառայեց էներգետիկ ոլորտը,
մասնավորապես՝ ադրբեջանական նավթի արտահանման խնդիրը:

Նշյալ երեք ուժերից իբրև Թուրքիայի շահերի արտահայտիչ ու իրականացմանը
նպաստող «գործոն» նկատվող առաջին քաղաքական կազմակերպությունը համարվում
էր Ադրբեջանի Ժողովրդական Ճակատը՝ Ա․Էլչիբեյի առաջնորդությամբ:
Բնականաբար, ազգայնական–թուրքամետ քաղաքական ուժն Ադրբեջանում կարող էր
«իր դերն» արդյունավետորեն կատարել՝ լինելով իշխանության ղեկին: Իրավիճակի
նման փոփոխությունը ձեռնտու էր նաև Արևմուտքին, քանի որ 1991թ. անկախության
հռչակումից հետո Ադրբեջանը ղեկավարում էր խորհրդային իշխանական–
կուսակցական վերնախավը՝ Մութալիբովի առաջնորդությամբ: Հարկ է նշել, որ
ադրբեջանական հասարակությունում այս ուժի դիրքերը բավականին թույլ էին, իսկ
նորանշանակ ղեկավարը, բնականաբար, լիովին չէր կարող վերահսկել Իրավիճակը
պետական կառույցներում:

Ադրբեջանում վիճակն անկայուն էր հետխորհրդային բոլոր երկրներին բնորոշ
քաղաքական ու տնտեսական ճգնաժամերի պայմաններում: Ա.Մութալիբովի և
վարչակարգի նկատմամբ անվստահության ու դժգոհության հիմնական պատճառը
ղարաբաղյան ռազմաճակատում տեղի ունեցող ադրբեջանական ուժերի համար
անբարենպաստ իրադարձություններն էին: Հայտնի է, որ պատերազմական վիճակում
գտնվող պետության համար ռազմաճակատում կրած հաղթանակները կարող են
ամրապնդել, իսկ պարտությունները՝ հիմնովին թուլացնել երկրի իշխանությունը:
Ավելին, պատերազմական գործողությունները կարող են վճռորոշ դեր խաղալ
հասարակարգային փոփոխությունների անցումային փուլում գտնվող երկրի ոչ այնքան
իշխանության, որքան քաղաքական ուղեգծի ու զարգացման վեկտորի փոփոխության
հարցում:

Ադրբեջանական նավթի նկատմամբ միջազգային մեծ հետաքրքրություն
առաջացավ Ադրբեջանի անկախացումից անմիջապես հետո: Թեպետ վերջինս նավթի
պաշարներով չէր կարող համեմատվել Պարսից ծոցի պետությունների հետ,
այնուամենայնիվ ադրբեջանական նավթի նկատմամբ ի սկզբանե մեծ
հետաքրքրություն դրսևորեցին ԱՄՆ–ն, Մեծ Բրիտանիան, Թուրքիան, Ռուսաստանը,
միջազգային նավթագազային մի շարք ընկերություններ: Այդ նավթի արտահանման
ուղիների հարցը և դրա շուրջ Թուրքիայի, ապա նաև ԱՄՆ–ի առանձնակի
վերաբերմունքը 1990–ական թթ․ սկզբներից ևեթ ուրվագծեցին Հարավային Կովկասում
տարածաշրջանային փոխգործակցության նոր ձևաչափԻ՝ Թուրքիա–Վրաստան–
Ադրբեջան եռակողմ համագործակցության ձևավորման հեռանկարները:

Դառնալով կարևոր դերակատար Հարավային Կովկասում՝ 1992թ.–ից սկսած
Թուրքիան ակտիվացրեց իր տարածաշրջանային քաղաքականության էներգետիկ
15բաղադրիչը: 1992թ. հունիսին Թբիլիսիում Վրաստանի ղեկավար Էդուարդ
Շևարդնաձեի հետ հանդիպման ժամանակ Թուրքիայի վարչապետ Սուլեյման
Դեմիրելը բարձրաձայնեց Կասպից ծովի էներգակիրների նկատմամբ Թուրքիայի
հետաքրքրության մասին և ընդգծեց, որ Թուրքիան ցանկանում էնավթը ներկրել հենց
Վրաստանի և Ադրբեջանի տարածքով։ Նույն թվականին Թուրքիայի և Ադրբեջանի
նախագահներ Թուրգութ Օզալն ու Աբուլֆազ Էլչիբեյը հանդես եկան առաջարկով՝
կառուցելու ԲԹՋ նավթամուղը։ Այսինքն պաշտոնական շփումների առաջին
շրջանում, երբ դեռևս ընթանում Էր ընդհանուր շահերի հստակեցման և ըստ այդմ՝
երկկողմ հարաբերությունների զարգացման հիմնական ոլորտների
փոխհամաձայնեցման գործընթաց, նավթային խնդիրներն արդեն իսկ դարձել էին
երեք պետությունների միջև հարաբերությունների կարևոր բաղադրիչ:

Այն, որ Թուրքիան այս հարցը Վրաստանի և Ադրբեջանի հետ սկսեց քննարկել
այն ժամանակ, երբ վերջիններս դեռևս գտնվում էին պատերազմական և
քաղաքականապես անկայուն իրավիճակում, խոսում էր Թուրքիայի համար ԲԹՋ
նավթամուղի առանցքային նշանակության մասին: Օրինակ՝ 1993թ. մարտի 9–ին
Թուրքիան և Ադրբեջանը ստորագրեցին ԲԹՋ նավթամուղի մասին առաջին
փաստաթուղթը, իսկ 1994թ․ հունվարի 13–ի թուրք–վրացական փոխըմբռնման
հուշագիրը արձանագրել էր, որ Ադրբեջանից և Կենտրոնական Ասիայից նավթն ու
գազը Թուրքիայի և Վրաստանի տարածքով միջազգային շուկա արտահանելու
հարցում երկու կողմերի միջև արդեն առկա էր սկզբունքային համաձայնությունՅՕː Մի
քանի ամիս անց՝ 1994թ․ հուլիսի 14–ին, Թուրքիայում Վրաստանի դեսպան Նոդար
Կոմախիձեի հետ հանդիպման Ժամանակ Թուրքիայի ԱԳՆ–ի տնտեսական վարչության
ղեկավար Յաշար Յաքըշը հայտարարեց, որ ԲԹՋ նախագիծը ադրբեջանական
նավթի արտահանման ամենահարմար տարբերակն էː
